# 👩🏽‍💻 C# Eğitim Kampı

Bu repository, C# dilinde temel ve ileri düzey konuları öğrenmek ve uygulamalı projeler geliştirmek için oluşturulmuştur. Aşağıda, her projede tamamlanan konulara dair detaylar yer almaktadır.

---

## 📌 Proje 1: Merhaba Dünya ve Temel Yazdırma Komutları
### Öğrenilen Konular:
+ C# diline giriş.
+ Ekrana metin yazdırmak için Console.WriteLine() komutunun kullanımı.
+ Program yapısının temel bileşenleri 

Bu projede, C# dilinde ilk adımlarımı attım ve ekrana "Merhaba Dünya" yazdırarak temel yazdırma komutlarını öğrendim.

---

## 📌 Proje 2: Değişkenler ve Veri Tipleri
### Öğrenilen Konular:
+ C# dilinde değişkenler ve veri tipleri.
+ int, string, bool, double gibi temel veri tiplerinin kullanımı.
+ Değişken atamaları ve veri tipleri arasındaki dönüşümler.
+ Kullanıcıdan veri alma (Console.ReadLine())

Bu projede, değişkenler ve veri tipleri hakkında temel bilgiler edindim. int, string, double gibi veri tiplerini kullandım ve kullanıcıdan giriş alarak programları dinamik hale getirdim.

---

## 📌 Proje 3: Koşullu İfadeler
### Öğrenilen Konular:
+ if else komutları ile koşullu ifadeler.
+ switch komutunun kullanımı.
+ Koşullara göre program akışını yönlendirme.

Bu projede, program akışını kontrol etmek için koşul ifadelerini (if-else) ve switch-case yapısını öğrendim. Farklı durumlar için doğru işlemleri gerçekleştiren kodlar yazdım.

---

## 📌 Proje 4: Döngüler
### Öğrenilen Konular:
+ for, while döngülerinin kullanımı.
+ Döngüler ile tekrarlanan işlemlerin gerçekleştirilmesi.

Bu projede, döngüler kullanarak birden fazla işlemi tekrarlama konusunu öğrendim. Farklı döngü türlerini kullanarak belirli bir koşul altında işlemleri tekrarladım.

---

## 📌 Proje 5: Yıldız Desenleri
### Öğrenilen Konular:
+ for döngüsü ile yıldız desenleri oluşturma.
+ İç içe döngüler ile şekillerin simetrik ve düzenli bir şekilde oluşturulması.
+ Yıldız ve boşluk kullanarak piramit, üçgen gibi şekillerin çizilmesi.
  
Bu projede, döngüler kullanarak çeşitli yıldız desenleri oluşturmayı öğrendim. Hem dik hem de ters yönlerde üçgen, piramit ve baklava dilimi gibi desenleri içeren şekiller çizdim.

---

## 📌 Proje 6: Diziler
### Öğrenilen Konular:
+ C# dilinde dizilerin kullanımı.
+ Dizilere eleman ekleme, diziyi listeleme ve dizilerle yapılan temel işlemler.
+ Dizilerde sıralama, ters çevirme, maksimum ve minimum değer bulma gibi metotların kullanımı.
+ Kullanıcıdan diziye veri alma işlemi.

Bu projede, dizilerle çeşitli işlemler yapmayı öğrendim. Hem sabit boyutlu diziler oluşturup değerler atadım, hem de kullanıcıdan veri alarak dizileri dinamik hale getirdim. Ayrıca, diziler üzerinde sıralama, ters çevirme ve diğer metotları kullanarak dizi manipülasyonları gerçekleştirdim.

---

## 📌 Proje 7:  Foreach Döngüsü ve Kullanıcı Girişli Sinav Sistemi
### Öğrenilen Konular:
+ foreach döngüsünün kullanımı.
+ Diziler ve koleksiyonlar üzerinde foreach döngüsü ile işlem yapma.
+ foreach döngüsü ile veri toplama ve koşul ifadeleri kullanma.
+ Koleksiyonlar (List) üzerinde foreach döngüsünü uygulama.

Bu projede, foreach döngüsünün diziler ve koleksiyonlar (List) üzerinde nasıl çalıştığını öğrendim. Bu döngü ile verileri listeleme, toplama ve filtreleme işlemleri gerçekleştirdim. Ayrıca, kullanıcıdan alınan öğrenci isimleri ve sınav notları ile her öğrencinin not ortalamasını hesaplayan bir uygulama geliştirdim. Bu sayede, dizilerle ve koleksiyonlarla işlem yapmayı ve kullanıcıdan veri almayı öğrendim.

---

## 📌 Proje 8: Metotlar
### Öğrenilen Konular:
+ C# dilinde metotların kullanımı ve metot türleri (void, geri değer döndüren).
+ Parametreli ve parametresiz metotlar ile işlemler yapma.
+ Metotlarla veri işleme ve koşullu ifadeler kullanarak farklı hesaplamalar gerçekleştirme.
  
Bu projede, farklı türde metotlar oluşturmayı öğrendim. Void metotlar ile veri yazdırma ve işlemleri gerçekleştirme, geri değer döndüren metotlar ile hesaplamalar yapma gibi işlemleri yaptım. Ayrıca, parametreli metotlar ile kullanıcıdan veri alıp, bu veriler üzerinde işlemler yaparak sonucu döndürdüm. Örnek olarak, öğrencilerin sınav sonuçlarını hesaplayan bir metot geliştirdim ve her bir öğrencinin başarı durumunu belirledim.

---

## 📌 Proje 9: Veritabanı İşlemleri
### Öğrenilen Konular:
+ ADO.NET kullanarak C# ile veritabanı bağlantısı ve sorgu işlemleri yapma.
+ SQL Server veritabanına bağlanarak veri okuma ve listeleme.
+ SqlConnection, SqlCommand, SqlDataAdapter ve DataTable kullanarak veritabanından veri çekme.
+ Veri tabanındaki tablo verilerini dinamik olarak ekrana yazdırma.

Bu projede, ADO.NET kullanarak SQL Server veritabanına bağlandım ve veritabanından verileri sorgulayarak ekrana yazdırmayı öğrendim. SqlConnection ile bağlantı kurup, SqlCommand ile SQL sorguları çalıştırdım. Ayrıca, SqlDataAdapter ve DataTable ile verileri çekip ekranda listeledim. Bu proje sayesinde, veritabanı ile nasıl etkileşimde bulunulacağını ve verilerin nasıl çekilip işlendiğini öğrendim.

---

